Title,Authors,Text,Image,Link,Published_Date
Buma: geen bijstand maar een basisbaan,[],"Het CDA wil mensen die in de bijstand zitten en er niet meer uit komen aan het werk helpen door een basisbaan in te voeren. Iedereen in onze samenleving moet mee kunnen doen ook de mensen die afgeschreven zijn. Nu lopen zij vast in het systeem dat moet en kan anders met de basisbaan.



CDA leider Sybrand Buma: “De bijstand is een gevangenis geworden. Ik wil een nieuw sociaal vangnet. In plaats van de bijstand, maar dan mét een baan. Door de basisbaan zorgen we dat mensen contact met de samenleving houden en weer perspectief krijgen. Zo wordt het ook makkelijker voor hen om uiteindelijk door te stromen naar een echte baan. En worden ze weer onderdeel van de samenleving.”



Terwijl de economie groeit en werkgevers zitten te springen om personeel, neemt het aantal mensen in de bijstand nauwelijks af. Bijna een half miljoen mensen zitten langdurig in de bijstand. Want wie eenmaal in de bijstand zit, komt daar heel moeilijk uit. Het CDA wil daarom een basisbaan van 20uur werken per week voor 85% van het minimumloon. Nu is de bijstand 70% van het minimumloon en zit iemand thuis. Wij willen dat er 15% boven op komt, de ene helft wordt door de gemeente betaald en de andere helft door de werkgever.



“Als je eenmaal in de bijstand komt krijgen mensen een enorme stempel. Daar kom je heel moeilijk van af. Ze staan langs de kant, kunnen toch niets. Terwijl we door de toenemende vergrijzing alle Nederlanders heel hard nodig zullen hebben”, aldus Buma.



Het voorstel van de basisbaan komt voort uit het rapport van het Wetenschappelijk Instituut van het CDA, ‘de baan als basis’. Het rapport is vorig jaar gepresenteerd.",https://d2vry01uvf8h31.cloudfront.net/_processed_/0/e/csm_Sybrand%201_b9c8626dd0.jpg,https://www.cda.nl/actueel/nieuws/buma-geen-bijstand-maar-een-basisbaan/,2019-03-09T05:53:00
CDA: help verpleegkundigen bij benutten van innovaties en techniek,[],"Het CDA wil dat verpleegkundigen worden geschoold hoe om te gaan met innovaties en technische hulpmiddelen. Hierdoor krijgen zij meer tijd om daadwerkelijk aandacht te geven aan ouderen in het verpleeghuis. Nog steeds is er onder ouderen een grote behoefte aan meer persoonlijke aandacht. Daarom wil het CDA Q-teams instellen voor de verpleeghuiszorg om verpleegkundigen te scholen in het optimaal gebruik maken van technische hulpmiddelen.

Tweede Kamerlid Evert Jan Slootweg: “Technische hulpmiddelen staan vaak ongebruikt in een hoek en dat is natuurlijk zonde. Wij vinden het belangrijk dat verpleegkundigen daar beter mee uit de voeten kunnen. Dat scheelt hen veel tijd, die tijd kan worden besteed aan de ouderen.”

In veel verpleeghuizen wordt nog geen optimaal gebruik gemaakt van de beschikbare hulpmiddelen zoals technische apparatuur, ICT en innovatie. Het zorgpersoneel krijgt niet de tijd om zich deze hulpmiddelen eigen te maken. Het CDA wil dat de minister onderzoekt of binnen de verpleeghuissector Q-teams kunnen worden opgericht die personeel in staat stellen om op optimale wijze gebruik te maken van de beschikbare hulpmiddelen.",https://d2vry01uvf8h31.cloudfront.net/_processed_/5/f/csm_Zorg%20-%20Care_ef270c19d4.jpg,https://www.cda.nl/actueel/nieuws/cda-help-verpleegkundigen-bij-benutten-van-innovaties-en-techniek/,2019-03-07T14:34:54
Tweede Kamer wil parlementaire enquête naar gaswinning,[],"De Tweede Kamer heeft het presidium opgeroepen een parlementaire enquête te starten naar de gang van zaken rondom de gaswinning in Groningen. Dat gebeurde via een motie, die door alle partijen in de Tweede Kamer wordt gesteund. In een parlementaire enquête kunnen betrokkenen verplicht en onder ede worden gehoord en kan publieke verantwoording worden afgelegd.



In de enquête moet centraal staan hoe de overheid is omgegaan met de risico's van de gaswinning in Groningen. De overheid heeft jarenlang volstrekt te weinig oog gehad voor de risico's van de gaswinning. Die winning heeft tal van aardbevingen in het winningsgebied veroorzaakt, waardoor duizenden huizen en andere gebouwen beschadigd zijn en versterkt moeten worden.



Woordvoerder energie Agnes Mulder ondertekende de motie namens het CDA.",https://d2vry01uvf8h31.cloudfront.net/_processed_/a/2/csm_Groningen_e57e56e928.jpg,https://www.cda.nl/actueel/nieuws/tweede-kamer-wil-parlementaire-enquete-naar-gaswinning/,2019-03-05T14:36:46
Keijzer: Meer bescherming voor bedrijven in vitale sectoren,[],"Als de nationale veiligheid of openbare orde in gevaar komen, moet de overheid overnames van bedrijven in vitale sectoren tegen kunnen houden, of zelfs terug kunnen draaien. Dat staat in het wetsvoorstel dat staatssecretaris Mona Keijzer (Economische Zaken) vandaag heeft gepresenteerd. Het plan is een uitwerking van het regeerakkoord.



Water en elektriciteit zijn al vitale sectoren die beschermd worden en niet zomaar kunnen worden overgenomen. De leveringszekerheid mag immers niet in gevaar komen. In het nieuwe wetsvoorstel is opgenomen dat overnames van telecom-, internetbedrijven en datacenters in de toekomst vooraf gemeld moeten worden bij het ministerie van Economische Zaken. Keijzer: ”We moeten voorkomen dat onbetrouwbare, niet-transparante of criminele bedrijven onze nationale veiligheid in het geding brengen. Daarom is dit wetsvoorstel zo belangrijk om onze Nederlandse veiligheid te beschermen.”



Niet alleen aanbieders van mobiele-, vaste telefonie en internet gaan onder het wetsvoorstel vallen. Ook bedrijven die vitale voorzieningen aanbieden zoals internetknooppunten, datacentra, hosting- en certificeringdiensten vallen hier onder. Zij zijn immers van belang voor continuïteit, betrouwbaarheid en veiligheid van de dienstverlening en de infrastructuur in Nederland.",https://d2vry01uvf8h31.cloudfront.net/_processed_/8/b/csm_Server_a7eae59017.jpg,https://www.cda.nl/actueel/nieuws/keijzer-ezk-dient-wetsvoorstel-ongewenste-zeggenschap-telecom-in/,2019-03-05T11:56:15
CDA steunt discussie over positie FIDESZ,[],"CDA Partijvoorzitter Rutger Ploum heeft EVP voorzitter Daul laten weten dat het CDA de oproep van een aanzienlijk aantal EVP partijen ondersteunt om binnen de partij een discussie te starten over de positie van de Hongaarse FIDESZ.

Het CDA deelt de zorgen in de partij over ontwikkelingen in Hongarije met betrekking tot de vrijheid van onderwijs, de rechtsstaat en de wijze van campagne voeren.

Met het openen van deze discussie wil het CDA bereiken dat de waarden die aan de EVP ten grondslag liggen door alle EVP-partijen worden gehonoreerd. ‘Door de recente ontwikkelingen moeten we vaststellen dat informele gesprekken met Fidesz niet meer het gewenste effect hebben’, aldus Ploum.",https://d2vry01uvf8h31.cloudfront.net/_processed_/a/b/csm_190209_210_8fa9266ec7.jpg,https://www.cda.nl/actueel/nieuws/cda-steunt-discussie-over-positie-fidesz/,2019-02-28T16:40:33
Nederland krijgt via aandelen meer invloed bij Air France-KLM,[],"De Nederlandse staat heeft via de aankoop van aandelen een rechtstreeks belang van 14 % in luchtvaartmaatschappij Air France-KLM S.A. verworven. Het doel is om uiteindelijk een positie te verkrijgen die gelijkwaardig is aan die van de Franse staat. Met het aandelenpakket wil het kabinet rechtstreeks invloed kunnen uitoefenen op toekomstige ontwikkelingen bij de holding Air France-KLM zodat de Nederlandse publieke belangen optimaal gewaarborgd kunnen worden.



Evenwicht in de verhoudingen

Met de aankoop wil het kabinet het publieke belang van Schiphol en KLM veiligstellen, zei minister Wopke Hoekstra (Financiën). Het brengt volgens hem ‘meer evenwicht in de verhoudingen.'

Het CDA staat volledig achter de aankoop van de aandelen. Volgens Sybrand Buma “ beschermt het kabinet de Nederlandse belangen door het kopen van een aanzienlijk belang in Air France-KLM. Dit is van grote betekenis voor een solide toekomst van KLM"".



Meer invloed

De afgelopen jaren is gebleken dat belangrijke beslissingen over de strategie van KLM steeds vaker op het niveau van de holding Air France-KLM werden genomen. Met de verwerving van aandelen in Air France-KLM is nu formele invloed op het hoogste niveau binnen de holding verkregen.



Schiphol

De positie van luchthaven Schiphol en zijn belangrijkste gebruiker KLM zijn van groot belang voor de Nederlandse economie en de werkgelegenheid. Direct en indirect zijn duizenden banen gemoeid met de luchthaven en het intercontinentale netwerk van bestemmingen van KLM. Onderzoek van Decisio (2015) heeft becijferd dat het totale economisch belang (direct en indirect) van Schiphol neerkomt op minstens 113.900 banen, en goed is voor een toegevoegde waarde van € 9 miljard. Dit staat dus los van de hoogwaardige werkgelegenheid die in ons land gecreëerd wordt doordat bedrijven zich in Nederland vestigen vanwege de goede bereikbaarheid via Schiphol.



Dit intercontinentale netwerk is bovendien een belangrijke reden voor buitenlandse ondernemingen om zich in Nederland te vestigen. De bereikbaarheid van Schiphol behoort qua connectiviteit tot de top van Europa. Voor een zeer open economie als die van Nederland is dit van groot belang.



Hub-netwerk

Doordat passagiers met KLM vanuit heel Europa naar Schiphol vliegen en vanaf daar naar een intercontinentale bestemming reizen (en omgekeerd), kunnen vanaf Schiphol veel verschillende bestemmingen rechtstreeks worden bereikt. Dat zijn veel meer bestemmingen dan verwacht mag worden op basis van de relatieve kleine Nederlandse thuismarkt. Vanaf Schiphol kan nu naar bijna 300 bestemmingen worden gevlogen, waarvan ca 70% door Air France-KLM en partners wordt verzorgd.

Onderzoek van SEO (2015) heeft uitgewezen dat de verwachting is dat bij het wegvallen van het hub-netwerk (spilfunctie) van KLM er veel minder intercontinentale vluchten en bestemmingen overblijven. Dat zagen we namelijk ook gebeuren bij de luchthavens van Brussel en Zürich, na het wegvallen van Sabena en Swissair. Om deze reden is een gezond Air France-KLM met een uitgebreid hub-netwerk op Schiphol voor Nederland van groot belang.",https://d2vry01uvf8h31.cloudfront.net/_processed_/c/3/csm_Luchtvaart_3a9ea49fe4.jpg,https://www.cda.nl/actueel/nieuws/nederland-krijgt-via-aandelen-meer-invloed-bij-airfrance-klm/,2019-02-28T11:00:51
CDA wil noodplan Woningbouw,[],"Het woningtekort in Nederland loopt steeds verder op en de woningmarkt zit muurvast, zowel voor koopwoningen als huurwoningen: starters, studenten, gezinnen en ouderen komen niet aan een betaalbare woning, zeker niet in de grote steden. Daarom pleit CDA Tweede Kamerlid Erik Ronnes voor een noodplan Woningbouw om de tekorten op de woningmarkt aan te pakken. Het CDA richt zich daarbij in het bijzonder op de middenklasse, omdat deze groep het vaakst tussen wal en schip valt.

De ambitie van het Rijk om ieder jaar 75.000 nieuwbouwwoningen op te leveren is in 2018 opnieuw niet gehaald. De oorzaken zijn divers: van te weinig bouwpersoneel, te starre regels en de financiële positie van woningcorporaties tot gesteggel tussen provincies en gemeenten over de plannen en vergunningen.

“Als het niet kan zoals het moet, dan moet het maar zoals het kan”. Dat is het motto voor het noodplan Woningbouw, dat bestaat uit vijf concrete voorstellen.



1. Noodwoning in de strijd tegen woningnood

Het CDA wil dat gemeenten en woningcorporaties meer inzetten op de bouw van noodwoningen voor een langere periode (10 tot 15 jaar). Deze tijdelijke woningen of flexwoningen zijn een snelle oplossing om op lokaal niveau de woningmarkt vlot te trekken. Voor de aanleg en bouw van deze tijdelijke woningen zijn minder vergunningen nodig, het gaat sneller en de kosten zijn aanzienlijk lager. Voor elke twee woningen die op deze wijze worden toegevoegd kan een corporatie één normale gezinswoning realiseren. Op die manier komen de middeninkomens en woningzoekenden met een smalle beurs sneller aan de beurt. Vanuit de tijdelijke woning kunnen de bewoners dan rustig op zoek naar een definitieve woonruimte, die bij hen past.

Daar waar corporaties deze opgave laten liggen, kunnen gemeenten ook zelf het initiatief nemen om tijdelijke woningen te realiseren.

2. Slagkracht corporaties

Geef woningcorporaties de slagkracht om met de noodzakelijke bouwopgave én de verduurzaming van woningen aan de slag te gaan. Woningcorporaties hebben vanouds de taak om betaalbare woningen te bouwen voor ieders portemonnee. Het CDA wil dat de corporaties weer de ruimte krijgen om die taak te vervullen.

De combinatie van de bouwopgave en de verduurzaming van de bestaande woningvoorraad stelt de corporaties voor een immense opgave. Het lijkt erop dat enkele corporaties onder alle opgaven door hun hoeven zakken. Te weinig geld, te weinig locaties en te weinig handen in de bouw. We willen dat de minister zorgt dat de corporaties weer gaan doen waar ze voor zijn opgericht: betaalbare woningen realiseren voor iedereen.



3. Versimpel de vergunningen voor woningbouw

Om de tekorten op de woningmarkt aan te pakken, moet het aantal vergunningaanvragen voor nieuwbouw fors omhoog. De stroperigheid van veel regels werkt daarbij enorm vertragend. Neem de flora- en fauna wet. Wanneer bij een planontwikkeling geconstateerd wordt dat een bepaald type vogel zich nestelt in een boom op het te ontwikkelen terrein komt de hele boel stil te liggen. Het CDA wil een betere balans tussen de vergunningplicht en de opgave om snel te bouwen.



4. Minister pak de regie

Als provincies en gemeenten er onderling niet uitkomen, moet het rijk de regie naar zich toe trekken door partijen bij elkaar te roepen en gezamenlijk tot een oplossing te komen. Alleen op die manier kunnen we voorkomen dat grote bouwprojecten onnodig vertraging oplopen. Om de bouwopgave te realiseren moeten gemeenten en woningcorporaties ook bredere plannen te maken, om zo te voorkomen dat de vertraging van een project direct leidt tot een achterstand in de bouwafspraken.



5. Maak plannen voor de lange termijn

Regeren is vooruitzien. We weten nu al dat de bevolking in de komende decennia verder zal groeien, vooral in de Randstad. Over 15 jaar zal Amsterdam meer dan 1 miljoen inwoners hebben en daar is nu al nauwelijks een betaalbare woning meer beschikbaar. Daarbij worden gezinnen kleiner, komen er meer eenpersoonshuishoudens en blijven ouderen langer in hun eigen woning wonen. Al deze demografische ontwikkelingen zijn van invloed op de woningvraag van de toekomst. Daarom moeten we op basis van de prognoses nu al plannen maken voor de lange termijn. Niet alleen in Amsterdam, maar in heel Nederland.",https://d2vry01uvf8h31.cloudfront.net/_processed_/6/6/csm_Cda%20wonen_827deeea73.jpg,https://www.cda.nl/actueel/nieuws/cda-wil-noodplan-woningbouw/,2019-02-26T05:07:42
Nu live: Platform ‘Bouwen aan een hele goede morgen’,[],"Overal zetten CDA'ers zich in voor een hele goede morgen. Dit doen ze voor jou in de gemeenteraad, op het provinciehuis, op het Binnenhof en in het Europees Parlement.

Nieuwsgierig om te weten wat CDA´ers voor jou doen? Klik dan hier

Vanaf vandaag staat het platform ‘Bouwen aan een hele goede morgen’ live.

Op dit platform kan iedereen zien welke standpunten het CDA heeft en waar het CDA in de buurt en regio aan werkt!

Alle 12 provincies doen mee! Vul je postcode in en zie wat de provincies willen veranderen. Zo maken we politiek tastbaar en laten wij iedereen zien hoe wij bouwen aan een hele goede morgen.

Graag willen we een compleet beeld geven op het platform. Lokale afdelingen die nog niet meedoen roepen wij op zich aan te melden en mee te doen. Dit kan via socialmedia@cda.nl

Met elkaar bouwen wij zo aan een hele goede morgen!",https://d2vry01uvf8h31.cloudfront.net/_processed_/f/e/csm_Jongere_0c57205f89.jpg,https://www.cda.nl/actueel/nieuws/nu-live-platform-bouwen-aan-een-hele-goede-morgen/,2019-02-22T13:11:08
CDA blij met verhoging kindgebonden budget voor werkende ouders,[],"Het CDA is blij met de uitwerking van het regeerakkoord om het kindgebonden budget te verhogen voor werkende ouders. De inkomensafhankelijke tegemoetkoming voor de kosten van kinderen is bedoeld om gezinnen met lage- en middeninkomens te ondersteunen. Op dit moment krijgen alleenstaande ouders een hoger kindgebonden budget dan 2-oudergezinnen, omdat zij aanspraak kunnen maken op een verhoging van het budget via de zogenoemde alleenstaande-ouderkop. Met een wetswijziging krijgen ook paren een extra financieel steuntje in de rug.

Stabiele gezinnen

Familie en gezin bieden voor veel mensen een belangrijke houvast. Het CDA vindt het belangrijk dat kinderen veilig en liefdevol kunnen opgroeien én de zekerheid hebben er niet alleen voor te staan. CDA-woordvoerder René Peters: ‘Het opvoeden van kinderen kost veel tijd en kan zwaar zijn, zeker wanneer je werkt. Van ouders wordt vandaag de dag veel gevraagd. De maatregel om het kindgebonden budget te verhogen creëert ruimte voor ouders om zich te ontplooien en draagt bij aan de vorming van stabiele gezinnen.’

Verhoging

Door de verdere verhoging van de inkomensgrens met 250 euro, krijgen ongeveer 321.000 gezinnen elk gemiddeld circa 15 euro extra verhoging van kindgebonden budget per jaar. Daarnaast krijgen circa 290.000 paren met de wijziging opnieuw of voor het eerst gemiddeld 600 euro kindgebonden budget per jaar.

In het debat over de wetswijziging vroeg Peters zich nog wel af hoe de minister ouders die in aanmerking komen voor de maatregel hier extra op gaat attenderen.",https://d2vry01uvf8h31.cloudfront.net/_processed_/0/e/csm_Sport_3be056a634.jpg,https://www.cda.nl/actueel/nieuws/cda-blij-met-verhoging-kindgebonden-budget-voor-werkende-ouders/,2019-02-22T09:42:18
Geurts: Kabinet met Rutte voorop moet in Europa strijden voor pulsvisserij,[],"Het CDA is zwaar teleurgesteld in de Europese besluitvorming rondom de pulskorvisserij, en in de zogenaamde groene lobby die ‘factfree’ erop uit is om mensen van hun broodwinning te beroven. De Nederlandse vissers en hun gezinnen zijn daar de dupe van. Tijdens het debat hierover in de Tweede Kamer benadrukte woordvoerder Jaco Geurts dat de inspanningen van het kabinet nu gericht moeten zijn op het voortbestaan van onze kottervissers en de pulsvisserij.



Investering in duurzame innovatie

Geurts: ‘De Nederlandse vissers hebben hun nek uitgestoken. Zij zijn meegegaan in het verhaal om in te zetten op innovatie. Zij hebben financieel fors geïnvesteerd in de pulsvisserij. Maar uiteindelijk worden ze nu in de steek gelaten door de diverse Europese Parlementsleden en de Franse regering, die hun eigen belang belangrijker vonden. Onze vissers zijn woest, en terecht! Niet alleen vanwege het verbod op de puls, maar ook vanwege de aanlandplicht, gesloten natuurgebieden, windparken en vangstquota waarbij een steeds restrictievere uitleg wordt gegeven aan een maximaal duurzame vangst. En dan heb ik het nog geen eens over de mogelijke gevolgen van de Brexit.’



Niet alleen onze vissers en hun gezinnen zijn hiervan de dupe, aldus Geurts. Ook het innovatief visserijbeleid gericht op verbetering van het milieu, ecologie en hogere selectiviteit is de dupe.



Nepnieuws

Geurts hekelde de feitenvrije campagnes van zogenaamde groene organisaties zoals het Franse Bloom. ‘Zij hebben een beeld neergezet dat de puls alles op de zeebodem dood maakt, terwijl onderzoek het tegenovergestelde bewijst. Pulsvissen is een manier van vissen met minder energiegebruik en nauwelijks bodemberoering. Als er een beeld wordt neergezet dat niet gebaseerd is op wetenschap en feiten uit de praktijk mag je spreken van nepnieuws.’



Rol voor Rutte

In het Regeerakkoord staat letterlijk dat een EU-verbod op pulsvisserij voorkomen moet worden.

Het CDA blijft hierbij en vindt dat de inspanningen van het kabinet, met premier Rutte voorop, nu vooral gericht moeten zijn op het voortbestaan van onze kottervissers.



Daarom diende Geurts twee moties in, die de regering verzoeken om met oplossingen te komen die moeten leiden tot het voorkomen van een EU-verbod op de pulskorvisserij én met andere landen afspraken te maken met als de doel de toegang tot hun wateren te behouden. Deze moties werden door de vier coalitiepartijen, samen met SGP en PvdA, ondertekend.",https://d2vry01uvf8h31.cloudfront.net/_processed_/4/e/csm_Vissers_3cecddba5b.jpg,https://www.cda.nl/actueel/nieuws/geurts-kabinet-met-rutte-voorop-moet-in-europa-strijden-voor-pulsvisserij/,2019-02-21T15:03:17
Neem je fractie mee naar de Collegedag voor provincie en waterschap!,[],"Alle gekozen Statenleden en waterschapsbestuurders zijn van harte uitgenodigd voor de Collegedag op zaterdagochtend 13 april van 10.00 tot 13.00 uur (inloop vanaf 9.30 uur). Tijdens deze dag worden alle leden van de Provinciale en Gedeputeerde Staten en de waterschapsbesturen welkom geheten door de VVD-Bestuurdersvereniging en klaargestoomd voor het nieuwe politieke seizoen.

De dag wordt plenair afgetrapt met een minicollege over de gezamenlijke vraagstukken voor de provincies en de waterschappen, gegeven door Jeanette Baljeu (gedeputeerde van de provincie Zuid-Holland) en Rogier van der Sande (dijkgraaf van het Hoogheemraadschap Rijnland). Hierna worden de nieuwe Provinciale Statenleden en waterschapsbestuurders in een sessie klaargestoomd voor hun functie en voor ervaren bestuurders wordt een inhoudelijke expertsessie georganiseerd en een case behandeld.

Tot slot kun je tijdens de afsluitende themalunch aanschuiven bij een Tweede Kamerlid en leert u tijdens deze dag uw collega’s uit de beroepsgroep en collega’s uit de regio kennen. De Kamerleden zijn verdeeld per thema: Omgevingswet (Antoinette Laan), bouwen (Daniel Koerhuis), bedrijvigheid & ondernemerschap (Hayke Veldman) en mobiliteit (het spoor uitgezonderd!) & water (Remco Dijkstra). Lunch mee, sluit aan bij een Kamerlid naar wens en stel je vragen!

Kortom: een niet te missen dag om jezelf een vliegende start te geven als nieuw Provinciale Statenlid of waterschapsbestuurder of je kennis verder te verdiepen. Neem ook vooral je fractie mee!

",https://storage.googleapis.com/caramel-binder-207612.appspot.com/uploaded/bestuurdersvereniging.vvd.nl/images/5c865a5f7d627/news.jpg,https://bestuurdersvereniging.vvd.nl/nieuws/34422/neem-je-fractie-mee-naar-de-collegedag-voor-provincie-en-waterschap,
Tussen Kunst en Vaas met Mark Rutte en Erica Terpstra,[],"Tussen Kunst en Vaas met Mark Rutte en Erica Terpstra

Ook experts zien de waarde van het vaasje van Mark Rutte ;)",https://cms.vvd.nl/content/themes/vvd/assets/images/favicon.ico?v=1552314797,https://cms.vvd.nl/nieuws/tussen-kunst-en-vaas-met-mark-rutte-en-erica-terpstra/,
College van Eric Wiebes over het klimaat,[],"College van Eric Wiebes over het klimaat

Wil jij met Eric Wiebes in gesprek over de zin en de onzin van het klimaat? Kom dan op 12 maart naar zijn college!

Wanneer? 12 maart 2019

Hoe laat? 20:00 tot ongeveer 21:30

Waar? Centrale E-hal, Faculteit Economie en Bedrijfskunde, Roetersstraat 11 in Amsterdam

Entree: Gratis! Je hoeft je niet aan te melden en kunt zo binnenlopen. Vol=vol.",https://cms.vvd.nl/content/themes/vvd/assets/images/favicon.ico?v=1552314799,https://cms.vvd.nl/nieuws/college-van-eric-wiebes-over-het-klimaat/,
Kabinet koopt aandelen KLM,[],"Kabinet koopt meer aandelen KLM/Air France

Nederland neemt belang in KLM/Air France. De VVD vindt het verstandig van het kabinet om aandelen KLM/Air France te kopen. Een vliegbedrijf waar we trots op zijn. Het is belangrijk dat we Nederlandse banen bij KLM en Schiphol beschermen. Dat kunnen we niet overlaten aan de Fransen.",https://cms.vvd.nl/nieuws/kabinet-koopt-meer-aandelen-klm-air-france/14951,https://cms.vvd.nl/nieuws/kabinet-koopt-meer-aandelen-klm-air-france/,
Foort van Oosten verlaat Tweede Kamer,[],"Kamerlid Foort van Oosten vertrekt, Jeroen van Wijngaarden komt terug

Kamerlid Foort van Oosten vertrekt uit de Tweede Kamer. We willen Foort ontzettend bedanken voor zijn harde werk. We wensen hem alle succes als burgemeester in de Nissewaard! Foort wordt opgevolgd Jeroen van Wijngaarden.",https://cms.vvd.nl/content/themes/vvd/assets/images/favicon.ico?v=1552314801,https://cms.vvd.nl/nieuws/kamerlid-foort-van-oosten-vertrekt-uit-de-tweede-kamer/,
Volkspartij voor Vrijheid en Democratie,[],"‘Nekvel-docent’ Gerrit is een doener.



Omdat hij iedere dag probeert Nederland een beetje beter te maken. Dan ben je een doener en help je om het vaasje, dat Nederland symboliseert, vast te houden. Gerrit staat symbool voor al die docenten die zich elke dag opnieuw inzetten voor een mooier en nog beter Nederland.

Een man die na zijn pensionering als onderwijsassistent aan de slag ging, omdat hij wat wilde betekenen voor de maatschappij.Hij verdient geen gesar en gescheld, maar respect.Hij verdient onze steun, omdat hij leerlingen wat wil bijbrengen.Om onze waardering te laten blijken, overhandigde VVD-onderwijswoordvoerder Rudmer Heerema aan Gerrit deze vaas van Klaas Dijkhoff",https://cms.vvd.nl/content/themes/vvd/assets/images/favicon.ico?v=1552314802,https://cms.vvd.nl/nieuws/nekvel-docent-gerrit-krijgt-een-vaasje/,
Klaas Dijkhoff: de wereld schoon doorgeven,[],"Klaas Dijkhoff: de wereld schoon doorgeven

We moeten de wereld schoon doorgeven aan onze kinderen. Op een manier die voor iedereen betaalbaar en behapbaar is.",https://cms.vvd.nl/content/themes/vvd/assets/images/favicon.ico?v=1552314803,https://cms.vvd.nl/nieuws/klaas-dijkhoff-de-wereld-schoon-doorgeven/,
Mark Rutte en Malik Azmani brengen kerstpakketten rond,[],"Mark Rutte en Malik Azmani brengen kerstpakketten rond

Verrassing! Zo staan plots Mark Rutte en Malik Azmani voor de deur met een kerstpakket voor echte doeners. Speciaal ingepakt door Klaas Dijkhoff.

Wij wensen iedereen een fijne kerst!",https://cms.vvd.nl/content/themes/vvd/assets/images/favicon.ico?v=1552314805,https://cms.vvd.nl/nieuws/mark-rutte-en-malik-azmani-brengen-kerstpakketten-rond/,
De kandidatenlijst voor het Europees Parlement en de Eerste Kamer,[],"De kandidatenlijst voor het Europees Parlement en de Eerste Kamer

De kandidatenlijsten voor de Eerste Kamer- en de Europese verkiezingen zijn vastgesteld. Klik hieronder voor de lijst van het Europees Parlement of de Eerste Kamer.

Klik hier voor de kandidatenlijst van het Europees Parlement.

Klik hier voor de kandidatenlijst van de Eerste Kamer.",https://cms.vvd.nl/content/themes/vvd/assets/images/favicon.ico?v=1552314807,https://cms.vvd.nl/nieuws/de-kandidatenlijst-voor-het-europees-parlement-en-de-eerste-kamer/,
Klaas Dijkhoff is politicus van het jaar!,[],"Klaas Dijkhoff is politicus van het jaar!

Klaas Dijkhoff is in de jaarlijkse publieksverkiezing van EenVandaag gekozen tot Politicus van het Jaar 2018!",https://cms.vvd.nl/content/themes/vvd/assets/images/favicon.ico?v=1552314809,https://cms.vvd.nl/nieuws/klaas-dijkhoff-is-politicus-van-het-jaar/,
Code rood: stop geweld tegen vrouwen,[],"Op 8 maart is het Internationale Vrouwendag. Maar zo lang vrouwen thuis niet veilig zijn, is er weinig reden tot feest, vinden PvdA Kamerlid Kirsten van den Hul en Raadslid Nenita la Rose. Zij luiden de noodklok en eisen actie.

Julia (30) uit Den Haag, Bianca (29) uit Rotterdam, Dunja (23) uit Utrecht, Graciela (21) uit Rotterdam, Humeyra (16) uit Rotterdam: jonge vrouwen die op gruwelijke wijze werden vermoord. De verdachte of dader is in alle gevallen hun (ex) partner. Vaak ging er een lange geschiedenis van mishandeling, stalken of bedreiging aan vooraf.

Vrouwen zijn ruim vijf keer zo vaak slachtoffer van structureel geweld door een partner of ex.

Recente veiligheidscijfers uit Amsterdam onderstrepen wat één op de drie vrouwen allang weet: geweld in de privésfeer is de meest voorkomende vorm van geweld. De Amsterdamse politie registreerde vorig jaar 7% meer incidenten dan in 2017. Het geweld is bovendien hardnekkig: gemiddeld gaat het 33 keer mis, voordat het tot een aangifte komt. En dit is slechts het topje van de ijsberg; de meeste gevallen worden niet eens gemeld. Uit schaamte, of uit angst voor erger.

De geweldsspiraal waar veel vrouwen in vastzitten, kunnen we alleen stoppen als we de schaal én aard van het probleem erkennen.

Vrouwen zijn ruim vijf keer zo vaak slachtoffer van structureel geweld door een partner of ex. Partnergeweld is daarmee een emancipatieprobleem, dat alleen kan worden opgelost met gericht beleid. Sterker nog, dat is Nederland zelfs verplicht, als ondertekenaar van de Istanbul Conventie, die gaat over het uitbannen van geweld tegen vrouwen. Toch blijkt in de praktijk dat maatwerk maar moeilijk van de grond komt, zo waarschuwde onlangs ook de Nationale Ombudsman. Bovendien wordt de aanpak van partnergeweld te vaak in één adem genoemd met de bestrijding van kindermishandeling, waardoor de aandacht voor de veiligheid van vrouwen dreigt onder te sneeuwen. Zolang we blijven ontkennen dat machtsongelijkheid en gendernormen geweld tegen vrouwen veroorzaken, is de emancipatie nog niet af.

De hoogste tijd dus voor een Nationaal Rapporteur.

De geweldsspiraal waar veel vrouwen in vastzitten, kunnen we alleen stoppen als we de schaal én aard van het probleem erkennen. Het is Code Rood. De hoogste tijd dus voor een Nationaal Rapporteur, voor meer regie tussen politie, gemeenten en opvang, en voor betere hulp aan slachtoffers en daders.

Voor Julia, Bianca, Dunja, Graciela en Humeyra kwam hulp te laat. Laten we daarom geen dag langer wachten en de bestrijding van geweld tegen vrouwen topprioriteit maken.

Kirsten van den Hul, Tweede Kamerlid (PvdA)

Nenita La Rose, Raadslid Amsterdam (PvdA) en voorzitter Nederlandse Vrouwen Raad",https://www.pvda.nl/wp-content/uploads/2018/03/handgeweld-1024x684.jpg,https://www.pvda.nl/nieuws/code-rood-stop-geweld-tegen-vrouwen/,2019-03-08 06:00:08+00:00
Scholen moeten de principes van onze democratische rechtstaat accepteren,['Lodewijk Asscher'],"Dit is ontzettend zorgelijk. Op school moeten kinderen de kans krijgen een mooie toekomst op de bouwen, niet geïndoctrineerd worden met een giftige ideologie. Ik wil meteen van de minister weten wat we kunnen doen om deze school te sluiten en de kinderen te beschermen. Daarnaast willen wij in de grondwet opnemen dat scholen de principes van onze democratische rechtstaat moeten accepteren. Dit laat zien hoe nodig dat is.",https://www.pvda.nl/wp-content/uploads/2019/02/Onderwijs-Header-nieuwsbericht-1500x570-1024x389.png,https://www.pvda.nl/nieuws/scholen-moeten-de-principes-van-onze-democratische-rechtstaat-accepteren/,2019-03-07 18:58:46+00:00
De beste start voor ieder kind,[],"Ieder kind verdient een gelijke kans op een mooie toekomst.

In Nederland hebben we geweldig onderwijs met toegewijde docenten. Toch zien we helaas de verschillen in het onderwijs toenemen. We zien scholen waar kinderen niet de kansen krijgen die ze op andere scholen wel krijgen. We zien buurten waar kinderen massaal naar het gymnasium gaan, en buurten waar het tegenovergestelde gebeurt. We zien scholen waar onze universele waarden – zoals gelijkheid van man-vrouw en homo en hetero – niet worden gedeeld. We zien scholen waar kinderen niet welkom zijn op basis van hun geloof. Ons ideaal, dat het niet mag uitmaken waar je vandaan komt voor wie je later wordt, komt zo in gevaar. Dat kan niet en dat mag niet in een rijk land als Nederland. Ieder kind verdient een gelijke kans op een mooie toekomst.

Onlangs was ik in Rotterdam. Het was een gevarieerde wijk met twee basisscholen. De ene school vroeg een ontzettend hoge eigen bijdrage en hanteerde een wachtlijst. Alle kinderen die dat niet konden betalen gingen naar de andere school. De ene school koos de leerlingen van hoogopgeleide ouders uit en had het meeste geld. De andere school had minder geld en meer leerlingen die extra aandacht nodig hadden.

Ons ideaal, dat het niet mag uitmaken waar je vandaan komt voor wie je later wordt, komt zo in gevaar.

En dat zien we op meer plekken. De vrijheid van onderwijs – artikel 23 van de Grondwet – was ooit bedoeld zodat ouders de school van hun idealen konden kiezen. Nu wordt het artikel misbruikt om bepaalde leerlingen te weigeren. Omdat ze een taalachterstand hebben, hun ouders het verkeerde geloof aanhangen of omdat ze de school niet kunnen betalen. Daarom wil ik artikel 23 wijzigen. Ieder kind heeft recht op onderwijs. Op goed onderwijs, op toegankelijk onderwijs en op onderwijs dat bij jou past. Zodat je het maximale uit je leven kunt halen. Daarom willen wij gelijke kansen een grondwettelijke opdracht maken voor overheid en gemeenten.

Met deze aanpassing van de grondwet zijn we er natuurlijk nog niet. We willen een gratis voorschool voor alle kinderen zodat we taalachterstanden tegengaan. We willen dat geen kind in Nederland met honger naar school hoeft te gaan. We moeten verder investeren in de leraren – in een beter salaris en minder werkdruk. En we willen dat een gemiste kans in het onderwijs nooit een laatste kans is. Zodat ieder kind een gelijke kans krijgt.",https://www.pvda.nl/wp-content/uploads/2018/12/ZZ-dat-je-jouw-dromen-kan-najagenSocial-share-1200x630.png,https://www.pvda.nl/nieuws/de-beste-start-voor-ieder-kind/,2018-12-12 04:55:57+00:00
Tijd dat we er allemaal echt op vooruit gaan,[],"Wat vinden we het belangrijkste? Dat is de vraag die bij de statenverkiezingen op tafel ligt. Veel mensen hebben nog niet geprofiteerd van de economische groei.

Voor de een kwam de energierekening of de hogere rekening bij de kassa van de supermarkt als een grote schrik, voor de ander is geen betaalbaar huis te vinden. Daar kunnen we wat aan doen. Door een andere politieke keuze te maken. Vandaag dien ik met financieel specialist Henk Nijboer een voorstel in waarin we ons alternatief schetsen.

Vandaag dien ik met financieel specialist Henk Nijboer een voorstel in waarin we ons alternatief schetsen.

Met meer ruimte voor vooruitgang voor iedereen. Met compensatie voor de energierekening en zonder de hogere btw op de dagelijkse boodschappen. Met meer waardering voor de mensen die voor ons allemaal in het veld staan: de agenten, leraren, verpleegkundigen en militairen. Met een steuntje in de rug voor ouderen door een hogere AOW. En met een hogere huur- en zorgtoeslag.

Het is tijd voor een eerlijker alternatief.

Dat moet betaald worden, dat weten wij ook wel. En dat kan. Als we een bijdrage durven te vragen aan de rijksten. Als we bedrijven die gelukkig weer veel winst maken geen belastingverlaging geven. Als we de uitstoot van CO2 belasten.

Dit is het moment om te investeren in de samenleving, in plaats van in multinationals.

Het is tijd voor een eerlijker alternatief. Een alternatief waarbij je zeker kan zijn dat je er echt op vooruit gaat. Het kabinet Rutte III heeft gekozen voor duurdere boodschappen en lagere winstbelasting voor grote bedrijven. Als we allemaal gaan stemmen kunnen we hen de meerderheid ontnemen.

Dit is het moment om te investeren in de samenleving, in plaats van in multinationals. In schoolkrijt, in plaats van krijtstreep. In bestaanszekerheid voor iedereen, in plaats van rijkdom voor enkelen. Laten we deze kans grijpen.",https://www.pvda.nl/wp-content/uploads/2019/03/DelenHeader-nieuwsbericht-1500x570-1024x389.png,https://www.pvda.nl/nieuws/tijd-dat-we-er-allemaal-echt-op-vooruit-gaan/,2019-03-07 06:00:24+00:00
Parlementaire enquête gaswinning belangrijk voor Groningen,[],"Een parlementaire enquête is het zwaarste instrument dat de Tweede Kamer heeft.

Het wordt daarom alleen ingezet bij heel ernstige situaties, zoals in het verleden de vliegramp in de Bijlmermeer of de grootschalige bouwfraude. Een parlementaire enquête helpt in dit soort situaties om de waarheid boven tafel te krijgen.

Veel Groningers vragen al tijden om een enquête. Gisteren stemde de Tweede Kamer unaniem voor een motie van mijn GroenLinks collega Tom van der Lee en mij. Hierdoor zal er nu een parlementaire enquête komen en dat vind ik goed.

Het leed in Groningen is immens en het is belangrijk om precies te weten hoe het zo ver heeft kunnen komen.

Het leed in Groningen is immens en het is belangrijk om precies te weten hoe het zo ver heeft kunnen komen. Daarom is de PvdA voorstander van een breed onderzoek, vanaf het begin van de gaswinning in de jaren ’60 tot nu. Hoe heeft het kunnen gebeuren dat de overheid beloofde dat gas gewonnen kon worden en de Groningers veilig zouden zijn, terwijl in de praktijk huizen moeten worden afgebroken? Waarom werden onze molens, kerken, boerderijen en cultuurlandschap zo slecht beschermd? En hoe is het mogelijk dat het aan de NAM is toegestaan op zo’n grote schaal zoveel schade te veroorzaken?

Meer recent zijn er twee hoofdvragen die zeker aan de orde moeten komen. Hoe kan het dat na de zware beving in Huizinge in 2012, de gaskraan in 2013 ineens wagenwijd open ging en de NAM een recordhoeveelheid gas heeft gewonnen? En de tweede vraag: hoe kan het dat, zogenaamd vanwege de leveringszekerheid, de gaskraan de afgelopen jaren slechts mondjesmaat kon worden dichtgedraaid maar dat dit nu ineens wel blijkt te kunnen?

De verantwoordelijken zullen onder ede worden gehoord en moeten zich in het openbaar verantwoorden voor het beleid dat zoveel leed heeft veroorzaakt.

Deze en vele andere vragen zullen centraal staan in de parlementaire enquête. De ernst van de situatie is er naar om het zwaarste instrument in onze parlementaire democratie in te zetten. De verantwoordelijken, waaronder de NAM, Shell en achtereenvolgende ministers, zullen onder ede worden gehoord en moeten zich in het openbaar verantwoorden voor het beleid dat zoveel leed heeft veroorzaakt.

In overleg met alle partijen in de Tweede Kamer is afgesproken pas te starten met de enquête als de versterking en de bijbehorende instituten op gang zijn gekomen. Dit om ervoor te zorgen dat het verbeteren van de situatie in Groningen niet voor de voeten wordt gelopen. Want laten we er geen doekjes om winden: het loopt nu nog voor geen meter.

Groningers hebben het recht om precies te weten wat er in het verleden is gebeurd en wie waarvoor verantwoordelijk was.

Het trieste 50e jubileum vandaag van de DvhN-serie ‘ Ik Wacht!’ laat dat maar al te goed zien. Dat neemt niet weg dat de PvdA erop zal aandringen zo spoedig mogelijk van start te gaan. Het wachten duurde immers al lang genoeg.

Groningers hebben het recht om precies te weten wat er in het verleden is gebeurd en wie waarvoor verantwoordelijk was. Een parlementaire enquête zorgt voor deze duidelijkheid.",https://www.pvda.nl/wp-content/uploads/2016/08/Gaswinning-1024x307.png,https://www.pvda.nl/nieuws/parlementaire-enquete-gaswinning-belangrijk-voor-groningen/,2019-03-06 19:34:34+00:00
Boter bij de vis: marktwerking in de zorg,[],"Toen z’n concullega van Financiën Hoekstra vorige week twee dagen met de koop van extra aandelen in KLM in het nieuws was geweest, vond minister De Jonge van Volksgezondheid het blijkbaar wel weer welletjes. In een paginagroot interview in de krant verklaarde hij dat de marktwerking in de zorg was doorgeschoten.

Op zich geen nieuws, zou je denken. Want zowel de PvdA als andere oppositiepartijen zeggen dat al een tijdje. En zowat iedereen in het land vindt dat al langer. Maar wat wel nieuws was, was dat de minister namens de vier coalitiepartijen had gesproken. Dat verzekerde althans een van de vele communicatiemedewerkers van het ministerie in dezelfde krant. Dàt nieuws bleef vervolgens welgeteld twee hele uren goed. Want terwijl CDA en ChristenUnie zich in stilzwijgen hulden (tot op de dag van vandaag), beschuldigde D66 de minister van ‘hoog-over-verhalen’ en meldde de VVD dat de minister wel iets beters te doen had dan (even samengevat) de zorg in de ellende te storten.

En zo kenden we de kibbelcoalitie weer: ruziënd over straat.

En zo kenden we de kibbelcoalitie weer: ruziënd over straat.

De Partij van de Arbeid was blij met de ommezwaai van de minister: wij stemden in 2006 tegen de Zorgverzekeringswet, waarmee marktwerking in de zorg werd geïntroduceerd en wijzen al een tijd op de nadelige effecten ervan. Maar De Jonge moet nu wel laten zien dat ’t hem menens is. Dat het om méér gaat dan een verkiezingspraatje of een sollicitatie naar de baan van partijleider van het CDA.

De Jonge moet nu wel laten zien dat ’t hem menens is.

Hij zal daarbij méér moeten doen ook dan ‘de acties’ die hij in bedoeld kranteninterview aankondigde.

Méér dan een nota bene al door het vorige kabinet ingediend wetsvoorstel (dat het toezicht op nieuwe toetreders verbetert) na het twee jaar in de la te hebben laten liggen daar nu uit te halen.

Méér dan het op aandringen van de oppositie naar Brussel af te reizen in verband met het krankzinnige aanbestedingscircus in de zorg.

Méér ook dan het en passant bij het oud vuil zetten van de vrijheid van mensen om zèlf te kiezen.

Het is vooral van belang of de minister bereid is werk te maken van voorstellen van de PvdA en andere partijen om die doorgeslagen marktwerking aan te pakken.

En daarbij is vooral ook van belang of de minister bereid is werk te maken van voorstellen van de PvdA en andere partijen om die doorgeslagen marktwerking aan te pakken. Of hij bereid is dat te doen via een meerderheid waarvan niet alle coalitiepartijen deel uitmaken. Een meerderheid zonder de VVD en/of D66 bijvoorbeeld.

The proof of the pudding is in the eating’, zoals de Engelsen zeggen.",https://www.pvda.nl/wp-content/uploads/2019/02/Goede-zorg-Header-nieuwsbericht-1500x570-1024x389.png,https://www.pvda.nl/nieuws/boter-bij-de-vis-marktwerking-in-de-zorg/,2019-03-05 15:05:00+00:00
Dit moet je weten over de Eerste Kamerverkiezingen,[],"Wat doet de Eerste Kamer?

De Eerste Kamer heeft een taak in het proces om wetten te maken en zij controleert de regering.

Wat is het verschil tussen de Eerste en de Tweede Kamer?

Een wetsvoorstel kan pas door de Koning als wet worden ondertekend als het is geaccepteerd is door de Eerste Kamer. Het wetsvoorstel moet eerst worden geaccepteerd door de Tweede Kamer en daarna door de Eerste Kamer. De Eerste Kamer kan het wetsvoorstel niet aanpassen, maar kan het wel afwijzen.

Waarom is de samenstelling van de Eerste Kamer belangrijk?

Als de regeringspartijen geen meerderheid in de Eerste Kamer hebben, kunnen zij niet ongestoord hun ideeën tot uitvoering brengen. Om alsnog aan een meerderheid te komen hebben zij andere partijen nodig die niet in hun coalitie zitten. Dit geeft deze andere partijen invloed op het regeringsbeleid.

Mag ik stemmen voor de Eerste Kamer?

De Eerste Kamer wordt niet direct verkozen, maar volgens een zogenaamde getrapte verkiezing. De 564 leden van de twaalf Provinciale Staten kiezen de 75 leden van de Eerste Kamer. Op woensdag 20 maart kunt u in uw provincie een stem uitbrengen voor de Provinciale Staten.

Wil je meer informatie over de verkiezingen?",https://www.pvda.nl/wp-content/uploads/2019/02/FAQ_Eerstekamer_header-1024x417.jpg,https://www.pvda.nl/nieuws/dit-moet-je-weten-over-de-eerste-kamerverkiezingen/,2019-03-05 13:14:17+00:00
Alles wat je moet weten over stemmen,[],"Op 20 maart zijn de stembussen geopend voor maar liefst twee verkiezingen: de Provinciale Statenverkiezingen en de waterschapsverkiezingen. Hier vind je alles wat je moet weten over hoe, waar en waarom je kunt stemmen.

Wanneer moet ik stemmen?

De verkiezingen voor de Provinciale Staten en de waterschappen zijn op woensdag 20 maart. Stemlokalen zijn tenminste open van 7:30 tot 21:00.

Waar kan ik stemmen?

Er zijn in Nederland talloze stemlokalen zodat er altijd een redelijk bij jou in de buurt is. Als je wil weten waar het dichtstbijzijnde stemlokaal is ga dan naar deze website. Je kunt alleen stemmen in de gemeente waar je ingeschreven staat.

Hoe moet ik stemmen?

Om te mogen stemmen moet je een stempas hebben en een geldig identiteitsbewijs om jezelf identificeren. Een identiteitsbewijs is een paspoort, identiteitskaart of een rijbewijs.

Hoe krijg een stempas?

De stempas wordt opgestuurd naar het adres waar jij ingeschreven staat. Omdat we 20 maart voor zowel de Provinciale Staten als de waterschappen stemmen, wordt er voor beide verkiezingen een aparte stempas opgestuurd. Neem deze dus allebei mee, het is niet mogelijk om met alleen een stempas ook voor de waterschappen te stemmen voor de Provinciale Staten - of andersom. Als een of beide stempassen na 6 maart nog niet is bezorgd, neem dan contact op met je gemeente.

Wat moet ik doen als ik mijn stempas kwijt ben?

Neem zo snel mogelijk contact op met je gemeente om een nieuwe aan te vragen. Let op: een schriftelijk verzoek moet voor 15 maart worden ontvangen door de gemeente en mondeling (bij het loket) moet het verzoek voor 19 maart 12:00 zijn gedaan.

Wat als ik iemand voor mij wil laten stemmen of voor iemand anders wil stemmen?

Om iemand anders namens jou een stem uit te brengen moet diegene worden 'gemachtigd'. Dit kan worden ingevuld op de achterkant van de stempas. De gemachtigde kan per verkiezing de stem van maximaal twee anderen uitbrengen.

Wil je meer informatie over de verkiezingen?",https://www.pvda.nl/wp-content/uploads/2019/02/FAQ_stemmen_header-1024x417.jpg,https://www.pvda.nl/nieuws/alles-wat-je-moet-weten-over-stemmen,2019-03-05 13:09:15+00:00
Dit moet je weten over de waterschapsverkiezingen,[],"Op 20 maart zijn de waterschapsverkiezingen. De waterschappen zijn een belangrijke bestuurslaag, maar weet jij al precies waarom? Dit is alles wat je moet weten.

Wat zijn waterschappen?

De waterschappen zijn verantwoordelijk voor waterhuishouding van ons land. Dat betekent het onderhouden van waterkeringen (dijken, sluizen etc.), het controleren van de hoeveelheid water, het handhaven van de waterkwaliteit en het onderhouden van waterwegen. Voorbeelden hiervan zijn het drooghouden van polders, de afvoer van regenwater in dorpen en steden, het zuiveren van water en uitbaggeren van rivieren.

Hoe werken de waterschappen?

Er zijn in Nederland 21 waterschappen, die worden bestuurd door een dijkgraaf en een algemeen bestuur. Het algemeen bestuur wordt verkozen tijdens de waterschapsverkiezingen voor een periode van vier jaar.

Waarom stemmen we voor de waterschappen?

In de waterhuishouding staan belangen geregeld tegenover elkaar. Bijvoorbeeld: wordt een polder teruggegeven aan de natuur of blijft hij droog voor boerenbedrijven. Daarom hebben wij allemaal inspraak in wat de beste manier is om met het water in ons land om te gaan.

Wat betekent klimaatverandering voor de waterschappen?

Door klimaatverandering zal waterbeleid de aankomende jaren nog veel belangrijker worden. Door de stijging van de zeespiegel, drogere en nattere periodes zullen waterkeringen onder grotere druk komen te staan. Er zullen beslissingen moeten worden genomen over wiens belang voorrang krijgt: de mens, de natuur of het bedrijf.

Wanneer stemmen we voor de waterschappen?

De waterschapsverkiezingen vinden plaats op woensdag 20 maart, wat samenvalt met de Provinciale Statenverkiezingen. Je kunt op een moment voor beide verkiezingen een stem uitbrengen, maar je krijgt voor beide verkiezingen een aparte stemkaart. Zorg dat je deze niet kwijtraakt.

In welk waterschap woon ik?

Als je niet zeker weet in welk waterschap je woont, kun je dat op deze website vinden door je postcode in te vullen.

Wil je meer informatie over de verkiezingen?",https://www.pvda.nl/wp-content/uploads/2019/02/FAQ_wschap_header-1024x417.jpg,https://www.pvda.nl/nieuws/dit-moet-je-weten-over-de-waterschapsverkiezingen/,2019-03-05 12:52:16+00:00
Dit moet je weten over de Provinciale Statenverkiezingen,[],"Op 20 maart zijn de Provinciale Statenverkiezingen. Dit is de belangrijkste informatie die moet weten voordat je een stem uitbrengt.

Wat zijn de Provinciale Staten?

Het bestuur van elk van de twaalf Nederlandse provincies is in handen van de Provinciale Staten.

Wat doen de Provinciale Staten?

Zij besturen op het niveau van de provincie, vergelijkbaar met hoe een gemeenteraad bestuurt op gemeenteniveau. Daarnaast verkiezen de leden van alle Provinciale Staten de leden van de Eerste Kamer.

Hoe werken de Provinciale Staten?

Na de verkiezingen worden vanuit de Provinciale Staten de Gedeputeerden Staten gevormd. Dit is vergelijkbaar met het college van burgemeester en wethouders in een gemeente. Aan het hoofd van de Gedeputeerden staat de Commissaris van de Koning.

Wanneer stemmen we voor de Provinciale Staten?

De Provinciale Statenverkiezingen vinden plaats op woensdag 20 maart, wat samenvalt met de waterschapsverkiezingen. Je kunt op een moment voor beide verkiezingen een stem uitbrengen, maar je krijgt voor iedere verkiezingen een aparte stemkaart. Zorg dat jij deze niet kwijtraakt.

Wil je meer informatie over de verkiezingen?",https://www.pvda.nl/wp-content/uploads/2019/02/FAQ_ps_header-1024x417.jpg,https://www.pvda.nl/nieuws/dit-moet-je-weten-over-de-provinciale-statenverkiezingen/,2019-03-05 12:51:45+00:00
